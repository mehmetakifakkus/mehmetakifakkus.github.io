Merhaba arkadaşlar, bu yazımda sizlere meşhur versiyonlama sistemi Git in çevirimiçi dosya saklama/sunma hizmeti veren Github üzerinde kişisel blog hesabımızı nasıl oluşturur ve düzenleriz konusunu anlatmak istiyorum. 

Programlama ile uğraşan hemen hemen herkes yazdığı kodları bir şekilde sürümlüyor. Git alternatifleri arasında (SVN, Autodesk Vault vb.) meşhur olanı. Github ise git ile versiyonladığınız kodlarınızı çevirimiçi olarak saklayabildiğiniz bir bulut hizmeti. Hemen hemen bütün meşhur kütüphanelerin bir Github adresi bulunuyor (Bootstrap, Node.js, JQuery, Ruby on Rails gibi).

Github varsayılanda çevrimiçi dosyalarınızı halka açık (ing. public) olarak tutuyor. Özel (ing. private) saklamak istedikleriniz için aylık sabit bir ücreti ödemek durumundasınız. Dosyalarımızın Github tarafından halka açık olarak tutulabiliyor olması bize bu dosyalara her an herkesin ulaşabileceği anlamına geliyor ve işte güzel haber! Madem böyle, sakladığımız dosyalar eğer web dosyaları olursa Github hesabımızda bir web sitesi barındırabiliriz. Hem de ücretsiz! Normalde en basit barındırma (ing. hosting) hizmeti için yaklaşık 5$ gibi bir ücreti vermek durumundasınız. 

Github pages adını verdiği bir hizmet ile durağan (ing. static) sayfalar barındırmanıza izin veriyor. Hatta bunun için Jekyll adı verilen durağan sayfa üreticisi uygulamayı kendisine entegre etmiş. Jekyll markdown adı verilen yazma stilini kullanıyor. Yani siz belirli kurallar dahilinde yazdığınız markdown formatındaki dosyanıza karşılık gelen html kodu otomatik olarak Jekyll tarafından üretiliyor. Şöyle bir örnek verelim:

Daha fazla markdown örnekleri için şu sayfaya göz atabilirsiniz. Gördüğünüz gibi html yazmaktan çok daha daha kolay. 

Jekyll belirli bir dizin yapısında verdiğiniz dosyaları gayet güzel bir blog sayfası olarak gösterebiliyor. Şimdi sizi çok detaya boğmak istemiyorum. Çalışan bir blog safyası kod dizini şu şekilde oluyor. Çalışan ön izlemesi de böyle. Blog sayfasındaki her bir ana sekme burada bir dizin içerisinde tutulmuş. Blog yazıları blog dizininde bulunuyor. Kendim yeni bir Github Blog’una https://mehmetakifakkus.github.io adresinde başladım. Projelerimi açıklamak ve yaptıklarımla alakalı insanları bilgilendirmek için kullanıyorum şimdilik. 

Eğer hızlıca başlamak ve yukarıdaki şablonu kullanmak isterseniz hemen bu link’teki dosyaları indirebilir ve kendi isteğinize göre değiştirip git kaynağı (ing. repository) haline getirip Github’a yükleyebilirsiniz. İlgili yönergeler yukarıdaki önizlemede blunuyor. 

Blog sayfanız hayırlı olsun. İyi yazmalar!
