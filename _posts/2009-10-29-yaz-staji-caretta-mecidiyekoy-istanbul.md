---
layout: post
title: "2009 Yaz Stajı – Caretta Yazılım-Mecidiyeköy/İstanbul"
date: 2009-10-29
---

İstanbul Mecidiyeköy semtinde Caretta yazılım şirketinde yaptığım 30 günlük stajımın ilk kısmında bir İçerik Yönetim Sisteminin işleyiş yapısını, gereksinimlerini, artılarını ve eksilerini de düşünerek bir web sitesi geliştirmekti.



[1. Giriş](https://web.archive.org/web/20170908214446/http://web.archive.org/web/20100425044741/http://www.akifakkus.com/index.php/programlama/66-2009-yaz-staji-mecidiyekoy-istanbul-mehmetakifakkus.html#giris)

[1.1. ](https://web.archive.org/web/20170908214446/http://web.archive.org/web/20100425044741/http://www.akifakkus.com/index.php/programlama/66-2009-yaz-staji-mecidiyekoy-istanbul-mehmetakifakkus.html#giris)[Stajın Konusu](https://web.archive.org/web/20170908214446/http://web.archive.org/web/20100425044741/http://www.akifakkus.com/index.php/programlama/66-2009-yaz-staji-mecidiyekoy-istanbul-mehmetakifakkus.html#giris)

[1.2. ](https://web.archive.org/web/20170908214446/http://web.archive.org/web/20100425044741/http://www.akifakkus.com/index.php/programlama/66-2009-yaz-staji-mecidiyekoy-istanbul-mehmetakifakkus.html#amac)[Stajın Amacı](https://web.archive.org/web/20170908214446/http://web.archive.org/web/20100425044741/http://www.akifakkus.com/index.php/programlama/66-2009-yaz-staji-mecidiyekoy-istanbul-mehmetakifakkus.html#amac)

[1.3. ](https://web.archive.org/web/20170908214446/http://web.archive.org/web/20100425044741/http://www.akifakkus.com/index.php/programlama/66-2009-yaz-staji-mecidiyekoy-istanbul-mehmetakifakkus.html#calismalar)[Stajda Yapılan Çalışmalar](https://web.archive.org/web/20170908214446/http://web.archive.org/web/20100425044741/http://www.akifakkus.com/index.php/programlama/66-2009-yaz-staji-mecidiyekoy-istanbul-mehmetakifakkus.html#calismalar)

[1.4. ](https://web.archive.org/web/20170908214446/http://web.archive.org/web/20100425044741/http://www.akifakkus.com/index.php/programlama/66-2009-yaz-staji-mecidiyekoy-istanbul-mehmetakifakkus.html#sonuc)[Çalışma Sonucu](https://web.archive.org/web/20170908214446/http://web.archive.org/web/20100425044741/http://www.akifakkus.com/index.php/programlama/66-2009-yaz-staji-mecidiyekoy-istanbul-mehmetakifakkus.html#sonuc)

[2. Kurum Tanımı](https://web.archive.org/web/20170908214446/http://web.archive.org/web/20100425044741/http://www.akifakkus.com/index.php/programlama/66-2009-yaz-staji-mecidiyekoy-istanbul-mehmetakifakkus.html#tanitim)

[3. Staj Süreci](https://web.archive.org/web/20170908214446/http://web.archive.org/web/20100425044741/http://www.akifakkus.com/index.php/programlama/66-2009-yaz-staji-mecidiyekoy-istanbul-mehmetakifakkus.html#surec)

[4. Sonuç](https://web.archive.org/web/20170908214446/http://web.archive.org/web/20100425044741/http://www.akifakkus.com/index.php/programlama/66-2009-yaz-staji-mecidiyekoy-istanbul-mehmetakifakkus.html#sonucc)

### GİRİŞ

#### 1.1. STAJIN KONUSU

İstanbul Mecidiyeköy semtinde Caretta yazılım şirketinde yaptığım 30 günlük stajımın ilk kısmında bir İçerik Yönetim Sisteminin işleyiş yapısını, gereksinimlerini, artılarını ve eksilerini de düşünerek bir web sitesi geliştirmekti. Bu bağlamda bir web sitesinin kurulması için gerekli gereksinimleri, ardından çeşitli içerik yönetim sistemlerini deneyerek artılarını ve eksilerini inceledim. İkinci olarak ise, vektör tabanlı bir çizim programı ile çeşitli elektronik ürünlere ait ambalaj tasarımı yaptım. Bu amaçla Adobe firmasına ait IIlustrator çizim programını kullandım.

#### 1.2. STAJIN AMACI

Stajı yapmamdaki amaç okulda öğrendiğim ve kendi çabalarımla elde ettiğim birikimlerimi bir yazılım şirketi içerisinde uygulamak ve bir yazılım şirketinin işleyişini, çalışmaların nasıl bir görev dağılımı içersinde yürütüldüğünü izlemekti. Şirkette staja başlarken her ne kadar amacım .Net platformunda kod geliştirmek olsa da, mecburen bana verilen görevleri yaptım. Böylece çeşitli İçerik Yönetim Sistemlerinin işleyişlerini , kurulumunu, yönetimini ve ardından Adobe Illustrator programı ile vektör tabanlı çizim yapmayı öğrenmek benim için amaç olmuştu.

#### 1.3. STAJDA YAPILAN ÇALIŞMALAR

Staj süresince bana staj sorumlusu tarafından sırasıyla görevler verildi ve verilen süre zarfı içerisinde bu görevleri tamamlamam beklendi.

Şirketteki herhangi bir kimsenin dahi rahatlıkla yönetebileceği, yeni sayfa, bölüm, kategori vs. kısacası içerik ekletip çıkarıp ve düzenleme yapabileceği bir web sitesin ihtiyaç vardı. Bu bağlamda yardımımıza İçerik Yönetim Sistemleri diye tabir edebileceğimiz web sistemleri karşımıza çıkıyordu. Staj Sorumlum Selçuk Bey’in de tavsiyesiyle işe WordPress ile başladım. Bu sistemin gereksinimlerimizi karşılayamayacağını düşünerek Joomla! Sistemine geçtik. İki sistemin de çeşitli analizlerini yapınca Joomla!’ya karar kıldık.

Web sitesi kurabilmek için bazı kavramların bilinmesi gerekliydi. Domain, hosting, html, css, php programlama, web server vb. kavramları anlamak için biraz araştırma yapmam gerekliydi.

İçerik yönetim sistemiyle tasarımın bana bakan kısmı bitmişti. Sistemin kurulumu ve içeriğin hazırlanmasından ben sorumluydum. Görsel kısmından ise grafik işleriyle ilgilenen başka bir arkadaşımız sorumluydu.

Yazılım Şirketi aynı zamanda başka bir firmayla ortaklaşa çalışıyorlardı. Diğer firma ise çeşitli elektrik malzemelerinin, ampul, kablo vb. dağıtımını ve pazarlamasını yapıyordu. Çeşitli boyutlarda ampuller için ambalaj tasarımı yapmak gerekiyordu ve bu iş bana düşmüştü. Bu amaçla Illustrator adlı çizim programını basit düzeyde kavramak için bir hafta kadar uğraştım. Ardından ise çizimlere başladım. Bu konuda gayet iyi sonuçlar alarak, staj sorumlumun da beğenisini kazandım.

#### 1.4. ÇALIŞMA SONUCU

Staj içerik yönetim sistemlerini anlama, kullanma ve grafik tasarım üzerine geçmişti. İçerik yönetim sistemleri ile web sitesi yapmanın çok basit olduğunu anladım. Bu sayede web programlamaya birkaç adım atmış oldum. Belki çoğu bilgisayar mühendisliğinde okuyan arkadaşımızın pek ilgilenmediği grafik tasarım ile ilgilenmiş oldum. Photoshop ve illustrator programlarıyla çeşitli grafik tasarımları yaptım. Photoshop u banner ve reklam çubuğu tasarlamada, illustrator u ise ampul kutusu tasarlamak için kullandım.

### KURUM TANITIMI

Caretta Yazılım Danışmanlık şirketi 1997 yılında İstanbul Mecidiyeköy semtinde kurulmuştur. Bir işhanının 2. Katında 6 odalı bir binada sektöre hizmet etmektedir. Bünyesinde 4 kod geliştirici, 1 IT elemanı,1 muhasebecisi,1 proje yöneticisi, 2 Şirket yöneticisi ve 1 sekreter yer almaktaydı. Kod geliştiriciler gerekli olduğu durumlarda üretilen yazılımları için destek verme amacıyla şirketten ayrılıyorlardı.

Şirket Microsoft ürünlerini kullanarak yazılımlarını geliştirmekteydi. Geliştirdikleri yazılımları ana temasıyla incelersek, şunlardır : Caretta İTS (İlaç Takip Sistemi) karekodlu ilaçların üretiminden depo edilmesine ve dağıtımına kadar takibini ve gerekli noktalara bunların bildirimini ve raporlanmasını sağlar. Caretta PMS (Planned Maintenance System) deniz taşıtlarının merkezle ve diğer taşıtlarla eş zamanlı olarak bakım, onarım planlanmasını ve takibini saplayan masaüstü yazılımdır. Caretta OLAP Raporlama Portalı ise yine ilaçların takibini sağlayan programların oluşturdukları verileri birleştirerek istenen verileri kullanıcıya filtreleyerek sunmaktadır.

### STAJ SÜRECİ

Şirketin hali hazırda bir web sitesi vardı. Fakat uzun süredir güncellenmediğinden ve üzerinde zaman pek fazla zaman harcanılmadığından biraz eski ve yeterince ilgi çekici değildi. Hali hazırdaki site pek fazla web 2.0 özellikleri içermediği üzere durgun bir site şeması çiziyordu. Staj sorumlum hali hazırdaki siteyi üzerinde rahatlıkla değişiklik yapılabilir bir hale getirmemi istiyordu. Böylece staj sorumlum ve şirket yöneticisi Selçuk Bey benden WordPress araştırmamı istedi.

İlk birkaç günümü wordpress içerik yönetim sistemini araştırmakla geçti. WordPress içerik yönetim sisteminin nasıl kurulduğunu, ne tür gereksinimlere sahip olduğunu, yanında ne gibi araçlarla geldiğini, ne tür eklentilere sahip olduğunu, eklentilerin ücretli olup olmadığı gibi sorulara cevap aramam gerekiyordu. Bu sorular için internet üzerinde uzunca zaman harcamıştım. Daha önce web teknolojileriyle ilgilenmemiş olmamdan dolayı biraz uzak kaldığım bir alandı. WordPress php web programlama dili ile kodlanmış, MySql weritabanı ile çalışan kişisel bir günlük(blog) yayınlama sistemiydi. WordPress ihtiyacımızı bir noktaya kadar karşılayabiliyordu. Evet üzerinde rahatlıkla değişiklikler yapmaya imkan tanıyordu, ama basit bir günlük yapısından da pek uzaklaşamıyordu.

Yandaki web sitesi wordpress ile yapılmış. Görüldüğü üzere web sitesi kişisel bir günlük sitesi. Yazarımız siteye teknoloji ile alakalı makalelerini, yorumlarını yerleştirmiş. Site ara yüz itibariyle içerisindeki makaleler için kategori sistemi oluşturulmuş, son yazılmış makalelere ve yapılmış yorumlara erişim için bazı bölümler bulunmakta.

Aşağıdaki web sitesi de yine wordpress ile yapılmış. Bu sitede bir kitap yazarı kitabı ile ve kendisi ile ilgili bilgilere yer vermiş. Burada da siteyi kullanan kişinin rahatlıkla yazılarını, görüşlerini ekleyebilmesi ön planda tutulmuş ve site olabildiğince basit bir yapı üzerine kurulmuş. İşte örnek sitelerden de gördüğümüz üzere wordpress kullanarak günlük siteleri ve basit tarzda tanıtım siteleri yapabiliriz.

Staj sorumlum oluşturacağımız siteyi biraz ciddi görünümlü ve bir günlük sitesini andırmasını istemediğinden wordpress üzerine çeşitli temalar kurarak bu görünümden uzaklaştırmak istesek de pek fazla başarılı olamadık. Bu yönden wordpress sundukları itibariyle biraz kısıtlıydı. Bu kısıtları aşmak için, biraz da wordpress ile yapılmış siteyi değiştirmek için Html ve Css öğrenmem gerekti. Html ve Css ile de sitenin yapısı yeterli ölçüde değiştirilemedi ve wordpress in istediğimiz tarzda bir içerik yönetim sistemi olmadığı anlaşılmıştı.

Elimizde ikinci bir alternatif Joomla idi. Joomla içerisinde bulunan modül (module) ve bileşenlerle (components) istediğimiz şekil bürünebilecek, daha esnek bir yapıya sahipti. Örneğin joomla ile bir alışveriş sitesi, resim galeri sitesi, haber sitesi gibi ve daha bir çok tarzda web siteleri yapmak mümkün. Aşağıda joomla ile yapılmış bir alışveriş ve seri ilan sitesi resimleri var. Gayette profesyonel siteler yapmak mümkün.

Şirket sitesi joomla ile uyarlandığında aşağıdaki gibi bir ara yüz ortaya çıkmıştı. Sitenin ara yüzündeki 4 kısım şirketin sahip olduğu 4 programı İTS, PMS, OLAP raporlama ve Tobii adlı ürünlerle ilgili tanıtım resimlerine ve kısa bilgilere sahip olacaktı

. Staj sorumlusu ayrıca site üzerinden zeka soruları tarzında sorularla şirket sitesini zenginleştirmek istiyordu. Bu amaçla sitenin alt kısmında böyle bir modül bulunuyordu. Joomla bu tür değişikliklere açık ve istediğimiz tarzda eklentileri çok çabuk bulabiliyorduk. Örneğin ürünlerin kayan bir şekilde gelmesini sağlayan modülü, siteye girenlerin anket yapabilmesine olanak sağlayan modülleri sayfanın istediğimiz yerine yerleştirebilecek tarzda bulabiliyorduk. Site yukarıda şeklini alana kadar ben uğraştım. Daha sonraki kısımları grafik tasarımdan sorumlu olan diğer arkadaşlar uğraştılar.

Yazılım Şirketi aynı zamanda başka bir firmayla ortaklaşa çalışıyorlardı. Diğer firma ise çeşitli elektrik malzemelerinin, ampul, kablo vb. dağıtımını ve pazarlamasını yapıyordu. Staj sorumlum çeşitli boyutlarda ampuller için benden kutu yüzü tasarlamamı istedi. Bu amaçla vektör tabanlı bir çizim programının kullanılışını öğrenecektim. Adobe firmasının illustrator programını öğrenmekle işe başladım.

[http://17mem.net/index.php/illustrator](https://web.archive.org/web/20170908214446/http://web.archive.org/web/20100425044741/http://17mem.net/index.php/illustrator) adresindeki video dersler ve internetteki yazılı kaynaklar oldukça işimi gördü. Programda seçim araçlarının kullanımından başlayarak, çizim araçları ve dönüştürme araçlarının kullanımına kadar programın kullanılışını öğrendim.

Yukarıda resmi verilen kutu 240 v ile çalışan 11 w enerji tüketip, 40 w lık bir eski ampul miktarınca ışıtabilen bir tasarruflu ampul içindi. Bu kutu çizimlerini değişik özellikteki ampuller için de tasarladım. İlk kutuyu yaptıktan sonra diğerleri çok zor olmadı. Kutunun boyutlarını ve kutu üzerindeki ampul bilgilerini değiştiriyordum.

### SONUÇ

Genel olarak staj içerik yönetim sistemlerini anlama, kullanma ve grafik tasarım üzerine geçmişti. İçerik yönetim sistemleri ile web sitesi yapmanın çok basit olduğunu anladım. Bu sayede web programlamayla basit manada ilgilenmiş oldum. Bir web sitesi kurmak için gerekli altyapının neler olduğunu anlamış oldum.

Belki çoğu bilgisayar mühendisliğinde okuyan arkadaşımızın pek ilgilenmediği grafik tasarım ile ilgilenmiş oldum. Çizime olan yatkınlığım sayesinde kısa bir süre içerisinde grafik tasarımda iyileştim ve şirkete para getirebilecek işler yapmaya başladım.

Kod geliştirme işinde kendi çabalarım dışında şirkette herhangi bir projede yer alamamak beni üzdü. Okulda laboratuar derslerinde oluşturdum birikimi sektörde yeterince kullanamamıştım. Ama web programlamaya giriş mahiyetindeki uğraşım ve grafik tasarımı ile uğraşım bir staj için renkli olmuştu. 3. Sınıf yazında biraz yazılım ağırlıklı çalışmayı ümit ediyorum.

Şirketin sitesine : [www.caretta.net](https://web.archive.org/web/20170908214446/http://web.archive.org/web/20100425044741/http://caretta.net/) adresinden erişebilirsiniz.

**Last point:** Staj Istanbul’un mecidiyeköy adlı semtinde yaptım. E istanbul’da yaşam zor ulaşım zor. Bir iki gün sonra yol masraflarıyla başa çıkamayınca bir öğrenci akbili bulup bir ohhh çektim :). Nerede kaldım : Mecidiyeköy’e yakın civarlarda kalan arkadaşlarımı taradım. En uygun yerin Taksim olduğunda karar kıldım. Metro ile 2 durak sonra gidebiliyordum. Sağolsun yardımsever arkadaşlar her türlü yardımı esirgemediler.  (Taksim dershanesi sakinleri ve Hüsnü).

